---
title: "Come Attivare (Installazione Parallelo)"
description: "Guida passo-passo per l'attivazione e il collegamento di Aegister Threat Blocker alla tua infrastruttura di sicurezza."
---

Questa guida descrive la procedura completa per collegare e attivare **Aegister Threat Blocker (ATB)**, sia in modalità in serie che in parallelo. Segui i passaggi per garantire una corretta integrazione del dispositivo con la tua infrastruttura di sicurezza.

## 1. Creazione dell'Account Aziendale

- **Preliminare:**  
  Prima di procedere, crea un account per la tua organizzazione sulla **Aegister Cyber Console**. Questo passaggio è fondamentale per la gestione e il monitoraggio del dispositivo ATB.
  
  N.B. per i dispositivi già preconfigurati da Aegister per i Partner l'organizzazione è stata già creata ed è possibile registrarsi direttamente in piattaforma [qui](https://app.aegister.com/keycloak/realms/aegister/protocol/openid-connect/auth?response_type=code&scope=openid+email&client_id=webapp&redirect_uri=http%3A%2F%2Fapp.aegister.com%2Foidc%2Fcallback%2F&state=2im9Pol7ebxPo8NiOIOTe1BCEEIIUanY&nonce=aGU8lHJY54kTamcYrfg6Ar9tBgX3S9EN) con un account aziendale registranto email e passoword oppure utilizzando il SSO. 
  Una volta registrati dovete richiedere al vostro contatto Aegister le autorizzazioni per accedere alla dashboard dell'ATB.

---

## 2. Collegamento Fisico del Dispositivo

- **Connessione alla Rete:**  
  Collega fisicamente il dispositivo ATB al firewall, inserendolo in rete (utilizza una qualsiasi porta Ethernet **LAN1-4**).
  
- **Conferma del Collegamento:**  
  Dopo aver collegato il dispositivo, il nostro team riceverà una notifica di collegamento ed inizierà l'ultima fase di configurazione in remoto.

---

## 3. Verifiche Tecniche e Configurazioni Iniziali

- **Check Collegamento ATB – Cyber Console (Aegister):**  
  Il team Aegister eseguirà un controllo per verificare la corretta comunicazione tra ATB e la Cyber Console.
  
- **Test Funzionamento VPN Aegister (Aegister):**  
  Il team Aegister verifica che il tunnel VPN integrato funzioni correttamente, permettendo l’accesso remoto per manutenzione e aggiornamenti.
  
- **IP locale ATB:**  
  Accedi alla sezione [ATB](https://app.aegister.com/perimeter-protection/aegister-threat-blocker/) della tua [Aegister Cyber Console](/documentation/acc/how-get-account) e verifica l'effettiva connessione dell'ATB ed il relativo **IP_PUBBLICO** ed **IP_LOCALE** 
  ![ATB Dashboard](/images/atb-dashboard.png).

- **Call di Verifica:**  
  In caso di malfunzionamenti organizza una call con un nostro esperto per verificare l’effettivo funzionamento ed il collegamento del dispositivo con [app.aegister.com](https://app.aegister.com/perimeter-protection/aegister-threat-blocker//).

---

## 4. Passaggi Finali per il Collegamento in Parallelo (Firewall generico)

Seguire i seguenti passaggi:

1. **Accesso all'Interfaccia di Gestione del Firewall:**  
   Accedi all'interfaccia di gestione del tuo firewall attraverso l'indirizzo IP o il nome host dedicato, utilizzando le credenziali di amministratore.

2. **Verifica della Connettività:**  
   - Assicurati che il dispositivo ATB sia correttamente collegato alla rete e raggiungibile.  
   - Il feed degli IP è disponibile su:
   ```
   http://IP_ATB_LOCALE:8080/blacklist.txt
   ```
   qui puoi verificare che la lista degli IP venga scaricata correttamente tramite una semplice chiamata.

3. **Configurazione delle Regole di Sicurezza:**  
   - Crea o modifica le regole del firewall per bloccare il traffico verso o proveniente dagli IP elencati nella blacklist.  
   - In molti casi, sarà necessario configurare almeno due regole: una per il traffico in ingresso e una per il traffico in uscita, impostando l'azione su "Deny" o "Block".

4. **Impostazioni Avanzate e Sicurezza della Connessione:**  
   - Se il firewall supporta il download automatico della blacklist, configura l'aggiornamento periodico del file.  
   - Per una connessione sicura (HTTPS), fornisci un certificato valido da installare sul dispositivo ATB oppure su richiesta possiamo installare un certificato self signed.

5. **Configurazione del Logging e Monitoraggio:**  
   - Attiva il logging per monitorare gli eventi relativi alle regole del firewall.  
   - Configura il mirroring dei log in base alle funzionalità del tuo firewall sulla porta UDP **514** per verificare che il traffico indesiderato venga correttamente bloccato.

6. **Verifica Finale e Test di Funzionamento:**  
   - Dopo aver completato la configurazione, scarica nuovamente la blacklist per confermare che il file sia aggiornato e che il simbolo di spunta verde (o un indicatore equivalente) sia visibile.  
   - Esegui test di connessione per accertarti che le regole di blocco siano operative.

7. **Documentazione e Supporto:**  
   - Se riscontri problemi, contatta il nostro team di assistenza per ulteriori verifiche.

---

## 4.b Passaggi Finali per il Collegamento in Parallelo (Firewall: Fortigate)

Se la configurazione prevede il collegamento in parallelo al firewall esistente (ad esempio, Fortigate), seguire i seguenti passaggi:

1. **Accesso al Pannello di Controllo Fortigate:**  
   Accedi all'interfaccia di gestione del tuo firewall Fortigate.

2. **Creazione del Security Fabric Object:**  
   - Crea un oggetto di tipo Security Fabric denominato **“Aegister_Blacklist”**.  
   - Utilizza il link:  
     ```
     https://IP_LOCALE_ATB/blacklist.txt
     ```  
     Verifica che lo stato risulti "luce verde" e che la lista venga scaricata correttamente.

3. **Configurazione delle Regole nel Firewall Policy:**  
   - **Regola 1:**  
     - **From:** Any  
     - **To:** Aegister_Blacklist  
     - Configura la regola con un ID elevato e imposta l’azione su **Deny**.
     
   - **Regola 2:**  
     - **From:** Aegister_Blacklist  
     - **To:** Any  
     - Configura anche questa regola in modalità Deny, con ID elevato.

4. **Abilitazione dei Log:**  
   Abilita il logging sulla porta UDP **514** per monitorare gli eventi relativi alle regole configurate.

5. **Nota per Fortigate:**  
   Per garantire la sicurezza delle connessioni, è necessario installare un certificato sul dispositivo ATB. Ciò è dovuto al fatto che Fortigate accetta solo connessioni **HTTPS** per gli oggetti di Security Fabric. Inoltre, indica il nome completo del file `blacklist.txt` anziché il percorso predefinito `/blacklist`.

---

## 4.c Passaggi Finali per il Collegamento in Parallelo (Firewall: Sonicwall)

Se il tuo ambiente utilizza un firewall Sonicwall, segui i seguenti passaggi dettagliati sulla base della [guida del produttore](https://www.sonicwall.com/support/knowledge-base/how-to-configure-botnet-filtering-with-firewall-access-rules/170503936467975):

1. **Accesso al Pannello di Controllo Sonicwall:**
   Accedi all'interfaccia di gestione del tuo firewall Sonicwall.

2. **Navigazione alla Sezione Botnet Filtering:**
   Vai alla sezione relativa al Botnet Filtering e alle Firewall Access Rules. Per ulteriori dettagli, consulta la guida ufficiale [How to Configure Botnet Filtering with Firewall Access Rules](https://www.sonicwall.com/support/knowledge-base/how-to-configure-botnet-filtering-with-firewall-access-rules/170503936467975).

3. **Configurazione dell'URL del Botnet Filter:**
   Imposta l'URL del Botnet Filter su:
   ```
   http://IP_ATB_LOCALE:8080/blacklist.txt
   ```

   IP_ATB_LOCALE è riscontrabile all'interno della [Aegister Cyber Console - ATB](https://app.aegister.com/perimeter-protection/aegister-threat-blocker/) come indicato al punto 3 oppure tramite il vostro Firewall.

4. **Configurazione del Certificato:**
   Se la tua configurazione richiede HTTPS, fornisci un certificato da installare sulla macchina oppure possiamo installare un certificato self signed per garantire una connessione sicura.

5. **Impostazione delle Regole e Limite degli Oggetti:**
   Se il botnet filter presenta un limite nel numero di ip configura le regole e imposta il campo "maximum_rules" con il valore:
   ```json
   "maximum_rules": 1999
   ```
   In questo modo si limiterà la lista ai 2000 IP più pericolosi.

6. **Verifica della Configurazione:**
   Dopo aver completato la configurazione, verifica che il botnet filter scarichi correttamente gli IP e che venga visualizzato il simbolo di spunta verde ✅, indicante il corretto aggiornamento della blacklist.

7. **Abilitazione dei Log:**  
   Abilita il logging sulla porta UDP **514** per monitorare gli eventi relativi alle regole configurate.

---

## Conclusione

Seguendo questi passaggi, potrai attivare e integrare **Aegister Threat Blocker (ATB)** nella tua infrastruttura, migliorando la protezione perimetrale della tua azienda. In caso di dubbi o necessità di assistenza, il nostro supporto è a disposizione per guidarti in ogni fase del processo.

Con Aegister, la sicurezza della tua rete è nelle mani di esperti.